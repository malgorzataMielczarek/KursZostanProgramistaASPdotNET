# LEKCJA 5 – Czym jest .NET
.NET jest
1. wielojęzykową <br/>
        W .NETcie  można programować przy pomocy różnych języków. Głównie są to:
    * C# - najbardziej powszechny i najczęściej stosowany język technologii .NET. Właśnie nim zajmiemy się w kursie;
    * F# - rzadziej stosowany język, gdyż jest to język funkcyjny;
    * Visual Basic – nowsza wersja języka BASIC;
    * TypeScript – nadzbiór języka JavaScript umożliwiający opcjonalne statyczne typowanie (kod sprawdzany podczas kompilacji), kompilowany do języka JavaScript;
2. technologią cross-platformową <br/>
        Technologia cross-platformowa to technologia pozwalająca na uruchamianie tworzonego oprogramowania na różnych systemach operacyjnych takich jak np. Windows, Linux, czy Mac OS. <br/>
służącą do tworzenia oprogramowania.


Można przy jej pomocy tworzyć aplikacje:
1. desktopowe, <br/>
        Aplikacje desktopowe, czyli programy instalowane i uruchamiane bezpośrednio na komputerze użytkownika. Są to zazwyczaj tzw. aplikacje okienkowe popularne w systemach Windows.
2. internetowe (webowe), <br/>
        Aplikacja internetowa to program pracujący na serwerze, komunikujący się z użytkownikiem (hostem) przy pomocy sieci. W tym celu wykorzystywana jest przeglądarka internetowa użytkownika. W pracy aplikacji internetowej musi pośredniczyć serwer WWW.
3. gry, <br/>
        Gry w technologii .NET tworzy się przy pomocy silnika gier Unity.
4. mobilne, <br/>
        Aplikacje mobilne, czyli programy przeznaczone na urządzenia przenośne. Mogą być to zarówno aplikacje:
    * samodzielne, czyli działające bez dostępu do internetu (odpowiednik aplikacji desktopowych),
    * klienckie, aplikacja (klient) jest zainstalowana i działa na urządzeniu użytkownika, jednak na życzenie klienta łączy się z serwerem (pobieranie, zapisywanie danych) poprzez sieć internetową,
    * internetowe, czyli aplikacje mobilne przystosowane do obsługi na urządzeniach mobilnych,
    * gry komputerowe, w technologii .NET również tworzone najczęściej przy pomocy silnika Unity, zaprojektowane jednak do obsługi na urządzeniach mobilnych.

        Do tworzenia cross-platformowych aplikacji mobilnych technologia .NET posiada specjalną platformę Xamarin, do programowania najczęściej w języku C#.
5. z zakresu uczenia maszynowego i sztucznej inteligencji,
6. związane z IoT (ang. Internet of Things – internet rzeczy) <br/>
        IoT jest to koncepcja, wedle której jednoznacznie identyfikowalne przedmioty mogą pośrednio albo bezpośrednio gromadzić, przetwarzać lub wymieniać dane za pośrednictwem instalacji elektrycznej inteligentnej KNX lub sieci komputerowej. Stosowana np. w rozwiązaniach inteligentnych domów.


.NET jest technologią firmy Microsoft, aktywnie przez nią wspieraną i rozwijaną. Posiada ponadto duże środowisko używających jej i rozwijających ją programistów. Dzięki temu łatwiej znaleźć pomoc przy pisaniu programów, a sama technologia nie prędko wyjdzie z użytku.
